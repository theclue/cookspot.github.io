---
title: Torta di Mele
categories:
  - Merenda
  - Festa di Compleanno
  - Dolci Veloci
featured_image: /images/torta-di-mele-veloce.png
recipe:
  servings: 4 persone
  prep: 15 minuti
  cook: 50 minuti
  ingredients_markdown: |-
    * 3 mele grosse
    * 3 uova
    * 70 gr di burro
    * 230 gr di farina 00
    * 70 gr di fecola di patate
    * 200 gr di zucchero
    * 1 cucchiaio di miele
    * 1 bicchiere di latte
    * 1 limone
    * 1 bustina di lievito vanigliato per dolci
  directions_markdown: |-
    1. Sbucciate, affettate le mele e irroratele con il succo del limone, per evitare che anneriscano, e tenetele da parte.
    2. Dividete gli albumi dai tuorli. Sbattete i tuorli e lavorateli con lo zucchero.
    3. Aggiungete al composto il burro ammorbidito e lavoratelo. A questo punto versate il bicchiere di latte. Il composto finale dovrà essere un impasto liscio e omogeneo.
    4. Setacciate la farina, aggiungendovi, poi, lentamente, la fecola di patate e il lievito vanigliato in polvere. Lavorate il tutto fino ad ottenere un impasto omogeneo. Aggiungete il miele e mescolate.
    5. Montate gli albumi a neve e aggiungeteli al composto. Mescolate delicatamente dal basso verso l'alto così da ottenere un composto spumoso ed incorporare le bolle d'aria necessarie alla lievitazione.
    6. Imburrate e infarinate la tortiera. Versatevi una parte dell'impasto e inserite le fettine di mele. Coprite con un altro strato di impasto e ricominciate. Guarnire la parte superiore con fettine di mele, con fantasia.
    7. Cuocete la torta in forno preriscaldato a 180° per 40/50 minuti.
---
La torta di mele è un vero classico, di cui esistono centinaia di versioni. Questa versione è la più semplice e veloce da preparare, ma anche molto gustosa e sottilmente aromatica. Potete variare l'intensità e la fragranza del retrogusto dolce del miele, scegliendone uno opportuno (io ho optato per un miele di fiori d'arancio). Essendo un dolce particolarmente ricco di burro, per evitare che sia troppo pesante ho aggiunto degli amidi (fecola di patate, ma anche l'amido di mais va bene) per renderla più soffice, e posto particolare attenzione a setacciare la farina e a mescolare l'impasto (mi raccomando, movimenti regolari dal basso verso l'alto!), così da incorporare il maggior quantitativo possibile di bolle d'aria, necessarie alla lievitazione.
