---
title: Hamburger vegetariano con crema di peperoni
categories:
  - "Per tutta la famiglia"
  - "Aiuto! Ho il frigo vuoto!"
featured_image: /images/hambuger-verdure-crema-peperoni.png
show_related: true
recipe:
  servings: 4 persone
  prep: 10 minuti
  cook: 10 minuti
  ingredients_markdown: |-
    * 1 melanzana grande
    * 2 zucchine
    * 4 pomodorini a grappolo
    * 6 fette di scamorza
    * 1 peperone rosso
    * 1 carota grande
    * grana grattuggiato
    * olio evo qb
    * sale
    * pepe nero
  directions_markdown: |-
    1. Lavate accuratamente il peperone e arrostitelo su una piastra ben calda oppure al forno.
    2. Quando la pelle del peperone sarà ben abbrustolita, richiudetelo in un sacchetto da congelatore. In questo modo sarà più facile spellarlo.
    3. Lavate i pomodori e tagliateli in 4 parti. Poneteli su una teglia e poi in forno ben caldo ad asciugare, per una decina di minuti. Questo procedimento darà ai pomodori un sapore più deciso. Tagliate a fette le restanti carote, ovviamente mondate, e la scamorza. Le carote, invece, dovranno essere tagliate a julienne.
    4. Ponete su una piastra ben calda le zucchine e le melanzane. Quando saranno ben arrostite, toglietele dalla piastra e ponetele su carta assorbente.
    5. A questo punto probabilmente il peperone sarà pronto per essere lavorato. Spellatelo, pulitelo e tagliatelo a fette. Quindi frullatelo con l'aggiunta di olio, sale e parmigiano
    6. Salate leggermente le verdure grigliate e irrorartele con un filo di olio, quindi procedete alla costruzione dell'hamburger, all'interno di un tegamino ben oliato. Alternate una fetta di melanzana, una di scamorza, quindi 3 fettine di zucchina e 1/4 di pomodoro, aggiustando ogni strato con pepe a piacere. Ponete in forno per un 15/20 minuti a 180 gradi.
    7. Impiattate ponendo in cima all'hamburger vegetariano le carote a julienne e con un paio di cucchiai di crema di peperoni. Servire ben caldo.
---
Una ricetta semplicissima nata dal pretesto di provare un nuovo obiettivo per la macchina fotografica e per questo volutamente ricca di colori. Questo velocissimo "hambuger" vegetariano si è rivelato gustoso oltre ogni nostra aspettativa, e - nonostante la semplicità della preparazione - è  pieno di sapori complementari, dalla parte grassa rappresentata dalla scamorza, al contrasto morbido e amarognolo delle melanzane, fino alla croccantezza delle semplici carote crude. Ideale l'accompagnamento con la crema di peperoni, che da forza al piatto e colma il sapore un po' piatto delle melanzane tonde.

A seconda del gusto personale, i pomodori possono essere inseriti nell'hamburger freschi o passati al forno per 5-6 minuti. Nel primo caso, la ricetta risulterà molto fresca e odorosa, ma nel secondo il pomodoro acquisterà un sapore molto più intenso e gustoso, ed è stata effettivamente questa la nostra scelta.
