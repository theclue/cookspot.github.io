---
title: Crema di zucca con riso nero e verdure
categories:
  - "Per tutta la famiglia"
featured_image: /images/crema-zucca-riso-nero-verdure.png
show_related: true
recipe:
  servings: 4 persone
  prep: 20 minuti
  cook: 30 minuti
  ingredients_markdown: |-
    * 1 zucca mantovana
    * 400 gr di riso nero di Lomellina
    * 2 carote
    * 1 zucchina
    * pepe nero
    * olio evo
    * nove moscata
  directions_markdown: |-
    1. Mondate la zucca e tagliarla a pezzetti. Stufarla coperta, in una padella con un giro d'olio e un paio di mestoli d'acqua fino ad ottenere una crema (ci vorranno tra i 30 e i 45 minuti).
    2. Tagliate le carote e la zucchina alla julienne e saltatele in padella con un po' di olio ben caldo affinché restino croccanti.
    3. Nel frattempo fate bollire il riso in abbondante acqua salata (il riso di Lomellina richiede circa 25/30 minuti di cottura), scolare e raffreddare sotto acqua corrente.
Spadellare con un filo d'olio per pochi minuti.
    4. Impiattare il riso su un letto di crema di zucca e completare con le verdure.
---
Il riso nero di Lomellina, anche noto come riso otello, è una variante molto particolare dei risi neri, tipica - evidentemente - della provincia di Pavia. Lo abbiamo trovato praticamente a caso, ci ha incuriosito e ci siamo fatti suggerire una ricetta di stagione dai sapori assolutamente lombardi, che abbiamo reinterpretato un po' dandogli un tocco della nostra meridionalità che comunque, ovviamente, ci accompagna sempre.

Così, abbiamo pensato ad una crema di zucca mantovana (ma, ovviamente, va benissimo anche la zucca partenopea, anche se avrà un sapore un po' meno deciso), a cui abbiamo aggiunto solo un po' di pepe e noce moscata per dargli carattere, e semplici verdure. Un pavese doc dirà che ci voleva anche una bella spalmata di gorgonzola fondente, ma noi...non siamo pavesi e volevamo, nei limiti del possibile, rendere il piatto un po' più leggero e adatto a tutta la famiglia.

E' venuta fuori, in ogni caso, una gustosissima ricetta vegetariana, rigorosamente a chilometro zero, in cui il riso è raccolto su un letto di crema di zucca e con verdure saltate.

Tanto per ripeterci, davvero interessante questo riso nero! Necessita di tempi di bollitura lunghissimi (anche 30 minuti), ma non scuoce e non si apre a cottura ultimata. Anzi, deve essere sciacquato abbondantemente una volta scolato, per pulirlo della posa nerissima.
