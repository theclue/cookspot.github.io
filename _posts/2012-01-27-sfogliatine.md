---
title: Sfogliatine al miele super veloci
categories:
  - "Aiuto! Ho il frigo vuoto!"
  - "Merenda"
featured_image: /images/sfogliatine.png
show_related: true
recipe:
  servings: 2 persone
  prep: 30 minuti
  cook: 15 minuti
  ingredients_markdown: |-
    * 1 rotolo di pasta sfoglia
    * 4 cucchiai di miele
  directions_markdown: |-
    1. Dopo aver disteso la sfoglia, cospargerla con un sottile strato di miele, avendo cura di arrivare ad ogni angolo.
    2. Utilizzando il suo foglio di carta da forno, ripiegate la sfoglia sui due lati, per ottenere una specie di mascherina, quindi riponete l'involto in frigo per circa 15 minuti.
    3. Una volta raffreddata, la sfoglia sarà sensibilmente più rigida: tagliate delle strisce e ponetele su una teglia rivestita di carta da forno
    4. Cospargetele di granella di nocciole o con poco zucchero di canna. Nel caso utilizziate lo zucchero ponete particolare attenzione al fatto che, alla temperatura alla quale cuoceremo le sfogliatine, lo zucchero caramella molto velocemente e rischia di bruciare.
    5. Cuocete a forno ventilato e preriscaldato a 200° per circa 15 minuti.
---
Questa ricetta è ideale da preparare con i vostri bambini, in quanto semplicissima, divertente, veloce e...non sporca!

Queste gustose e fragranti sfogliatine sono perfette come spezzafame, come merendina o per una festa di compleanno. Sono anche delle ottime svuotafrigo: personalmente li prepariamo ogni qual volta ci ritroviamo un rotolo di pasta sfoglia pronta in frigo che sia troppo vicina alla scadenza. L'ideale è una sfoglia di forma rettangolare, ma è solo per praticità. Se ne avevate una rotonda in frigo, non c'è assolutamente problema.

Una sola raccomandazione proprio per la pasta sfoglia pronta, che a prescindere dalla ricetta vale sempre: è importante che sia di buona qualità! Se il rotolo è troppo umido o non abbastanza elastico, potreste non ottenere delle sfogliatine fragranti.
