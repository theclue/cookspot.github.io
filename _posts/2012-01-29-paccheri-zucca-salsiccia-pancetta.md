---
title: Paccheri con zucca, salsiccia e pancetta
categories:
  - "Per tutta la famiglia"
featured_image: /images/paccheri-zucca-salsiccia-pancetta.png
show_related: true
recipe:
  servings: 4 persone
  prep: 30 minuti
  cook: 15 minuti
  ingredients_markdown: |-
    * 800 gr di zucca tagliata a cubetti
    * 350 gr di paccheri
    * 100 gr di pancetta affumicata tagliata a dadini
    * 200 gr di salsiccia mantovana
    * 1/2 bicchiere di vino bianco da tavola
    * 1/4 di cipolla rossa
    * olio evo q.b.
    * sale
    * 2 ciuffetti di prezzemolo
  directions_markdown: |-
    1. Dopo aver sbucciato e tagliato la zucca a dadini, fatela ammorbidire a fuoco medio in padella con un fondo di olio extra vergine d'oliva, per pochi minuti.
    2. Abbassate la fiamma e coprite, lasciandola stufare, per almeno 30 minuti. Qualora dovesse asciugare troppo, aggiungete un mestolo di acqua o brodo vegetale. A metà cottura, salate secondo gusti.
    3. Nel frattempo, in una padella separata e in un giro d'olio extra vergine d'oliva, fate imbiondire leggermente la cipolla, quindi versate la salsiccia, che avrete preventivamente tagliato a pezzetti grossolani di circa un centimetro di lunghezza.
    4. Dopo che la salsiccia sarà ben rosolata, sfumate con il mezzo bicchiere di vino bianco, abbassando la fiamma al minimo prima che sia del tutto ritirato.
    5. Prima che la salsiccia asciughi del tutto, aggiungete la pancetta tagliata a dadini non troppo piccoli, lasciandola rosolare, ma evitando che diventi croccante.
    6. Mentre la zucca termina di stufare. Cuocete i paccheri in abbondante acqua salata, calcolando circa 20 minuti per la cottura.
    7. Scolare la pasta e spadellare un minuto o due con la zucca stufata, alla quale avrete aggiunto la salsiccia e la pancetta.
    8. Servire decorando con un rametto di prezzemolo e gustare immediatamente. Per chi ama i sapori intensi, è possibile spolverare il piatto con del pepe nero.
---
Ho assaggiato questo piatto molti anni fa in un agriturismo di una località della provincia di Salerno. La moglie del gestore rifiutò di darmi la ricetta, così mi lanciai in un'opera di deduzione: non che fosse una impresa impossibile, sia chiaro, tuttavia sono ugualmente orgoglioso del risultato!

Quella che si presenta è una ricetta decisamente "barbarica", dal sapore intenso e dall'apporto calorico decisamente non trascurabile, che spesso cucino per la mia fidanzata come piatto unico (lo ammetto, abbondando con le porzioni!). La ricetta è in continuo divenire, nel senso che ogni tanto provo qualche variante diversa, alla ricerca della "spezia perfetta" che mi aiuti a completare il dolce della polpa della zucca.

A proposito della zucca, l'ideale per questa ricetta è senza alcun dubbio la [zucca napoletana](https://www.fondazioneslowfood.com/it/arca-del-gusto-slow-food/zucca-lunga-napoletana/), per il sapore e per la consistenza della polpa, ma per motivi logistici (leggi: Esselunga) ho provato la ricetta anche con la zucca di Chioggia e la Cucurbita Maxima (la zucca di Halloween, per capirci), che è quella che vedere in tutto il suo arancione splendore nelle foto di questa pagina, ed il risultato è stato più che dignitoso.
