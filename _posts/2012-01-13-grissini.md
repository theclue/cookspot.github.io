---
title: Grissini
categories:
  - Merenda
  - Leggero è meglio
featured_image: /images/grissini.png
show_related: true
recipe:
  servings:
  prep: 30 minutes
  cook: 20 minutes
  ingredients_markdown: |-
    * 500 gr farina 00
    * 1 cucchiaio di farina di grano duro
    * 270 ml d'acqua
    * 1 cucchiaino di zucchero
    * 2 cucchiaini di sale rasi
    * 20 gr di lievito di birra
    * semi di papavero per decorare
  directions_markdown: |-
    1. Dai 270 ml di acqua versatene un po' in un bicchiere. Riscaldate appena l'acqua, deve essere tiepida, non calda, all'interno sciogliete il lievito di birra e lo zucchero. Nella restante acqua tiepida sciogliete il sale e aggiungete l'olio.
    2. Setacciate la farina. Aggiungetevi l'acqua con il lievito e lo zucchero. Lavorate il composto.
    3. Continuando a lavorare il composto aggiungete a filo l'acqua con sale e olio. Potrebbe non servire tutta l'acqua, il composto finale dovrà risultare elastico.
    4. Stendete la pasta su una spianatoia spolverizzata di metà della farina di semola di grano duro. Stendetevi sopra l'impasto, spennellatevi sopra l'olio e spolverizzate la superficie con l'altra metà di farina di semola di grano duro.
    5. Lasciate crescere l'impasto steso per 1h.  Successivamente tagliate delle strisce di 1 cm circa lungo il lato corto. Allungate la striscia con le mani fino alla lunghezza della teglia che utilizzerete per cottura.  Su alcune strisce allungate cospargete dell'olio e spolverizzateli con i semi di papavero.
    6. Stendete sulla spianatoia della carta da forno, poggiatevi sopra i grissini da cuocere e infornate per 20 minuti circa a 220°C con il forno non ventilato.
    7. Sfornate appena iniziano a dorarsi, con particolare attenzione perché subito dopo la doratura iniziano a seccare e a bruciare con grande velocità!

---
I grissini sono un piatto così tipico e storico della cucina torinese che non potevo non provarli almeno una volta! Così, quando è capitata l'occasione di una ricorrenza con alcuni amici del capoluogo piemontese, sono andata dritta nella tana del lupo!

La mia versione è una variante piuttosto leggera, visto che la ricetta prevede di amalgamare l'impasto con lo strutto, ma secondo me l'olio extra vergine è più che sufficiente, e che non presenta particolari difficoltà. Armatevi, però, di pazienza, perché con le quantità indicate vengono fuori almeno 4 teglie (addirittura 6, nel mio caso, che li preferisco sottili, come quelli che si trovano nei ristoranti. Altri, però, li preferiscono più spessi o con consistenza variabile, così da alternare punti di maggiore e minore croccantezza).

In casa avevo dei semi di papavero, così li ho aromatizzati con questa spezia, ma mille altre soluzioni sono possibili: dal peperoncino piccante alle olive tritate finemente, al pepe, al sesamo.

__Consiglio:__ vista la loro sottigliezza, bisogna fare molta attenzione alla cottura! Per questo motivo ho preferito cuocerli con il forno non ventilato, così da rallentare la cottura e poterla controllare con...meno ansia!
